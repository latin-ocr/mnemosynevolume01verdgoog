AD THEOGNIDEM.

-Μ-

His mensibus duae editiones Theognidis reliquiarum in lucem
prodierunt, quarum unam curavit J acobus Sitzler, alteram se-
cundis curis recognovit Christophorus Ziegler. Uterque virorum
doctissimorum interruptam collationem codicis Mutinensis ‚ quam
a. 1869 in Studiis Theognideis publici juris feci ‚ utendam
existimavit. Praeter eos , quantum cognovi, H. van Herwerden‚
vir clarissimus ‚ in Animad versionibus philologieis ad Theogni-
dem et Hermannus Schneidewin, vir doctissimus, in dissertatione
Argentoratensi de Syllogis Theognideis huius collationis rationem
habuerunt. Ante hos quinque annos , quum mihi contigisset
ipsum codicem excutere , omnes lacunas collationis , quam olim
exhibui, ita explevi ut non singula verba cum aliqua editione
conferrem sed totos versus quam diligentissime transscriberem.
J am perlectis editionibus , quas supra memoravi , in cogitationem
veni fieri posse ut non prorsus inutile et supervacaneum esset,
si κ quae ex insigni codice transscripsi integra typis describenda
curarem. Sed paucas animadversiunculas praemittam , quae vel
post novissimas editiones ad textum Theognideae farraginis
emendandum nonnihil afferre mihi videantur.

vs. 69 sq.

Μήποτε, Κύρνε, κακῷ πίσυνος βούλευε σὺν ἀνδρί,
εὖτ’ ἂν σπουδαῖον πρῆγμ’ ἐθέλῃς τελέσαι.

Utilissimus index, quem Sitzler opusculo suo addidit, ostendit
praeterquam hoc loco bis inveniri βουλεύειν vs. 1089 et vs. 1101,
totiesque βουλεύεσθαι vs. 633 et vs. 1052. Utroque loco hoe
signifieat deliberare ‚ meditari , illud consibium dare. Verum hoc
loco activum vice medii fungitur et adjectivum πίσυνος aut

